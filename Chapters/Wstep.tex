\chapter{Wstęp i cel pracy}
\label{chap:wstep}
\textit{Autor: Piotr Noga}
\par Celem naszej pracy jest wytworzenie aplikacji, która będzie wspomagać użytkowników programu w planowaniu oraz realizacji zadań przy wykorzystaniu metodologii Getting Things Done (GTD), opracowanej przez Davida Allena w jego książce o tym samym tytule \cite{GTD}. GTD to sposób odpowiedniego uporządkowywania planów i zadań tak, aby osoba mogła się skupić na ich realizacji, aniżeli na ciągłym myśleniu o nich \cite{DAllInt}. Jednym z głównych założeń naszego programu jest jego decentralizacja działania, tj. żaden klient nie pełni równocześnie funkcji centralnego serwera, przez który przepływają informacje do innych klientów. Każdy klient łączy się bezpośrednio z pozostałymi, którzy są połączeni ze sobą w sieci typu peer-to-peer (P2P). Z tym sposobem komunikacji klientów związany jest również sposób przechowywania danych, przekazywanych między nimi, gdyż w tym celu zostanie wykorzystana struktura danych zwana łańcuchem bloków (ang. Blockchain).

\section{Uzasadnienie potrzeby realizacji tematu}
Obecnie nie stanowi problemu znalezienie odpowiadającgo użytkownikowi narzędzia do planowania i realizacji zadań w oparciu o metodologię GTD \cite{GTD-apps}. Przykładami takich programów są m.in.:
\begin{itemize}
    \item Nirvana,
    \item Evernote,
    \item ClickUp,
    \item ToodleDo.
\end{itemize}
Programy te jednak mają jedną zasadniczą wadę, które zmotywowały nasz zespół do realizacji tego tematu: żadne z nich nie oferuje możliwości pracy w sposób zdecentralizowany. Mogą one działać jedynie na dwa sposoby:
\begin{itemize}
    \item korzystając z centralnego serwera,
    \item lokalnie.
\end{itemize}
Korzystanie z centralnego serwera oznacza, że użytkownik musi przesyłać dane na serwer firmy zarządzającej danym programem, co może wiązać się z naruszeniem jego prywatności, gdyż wgląd do danych mogą mieć również nieupoważnione osoby. Aplikacje działające lokalnie natomiast mają ograniczenie w postaci możliwości korzystania z nich tylko przez danego użytkownika w odrębie jednego urządzenia, zatem nie ma on możliwości udostępnienia swoich planów czy zadań z innymi upoważnionymi osobami.
\par Bliźniaczo podobna sytuacja ma się z aplikacjami zdecentralizowanymi. Tutaj również można znaleźć pełno rozwiązań spełniających to założenie, lecz żadne z nich nie implementuje w znacznym stopniu GTD. Można zatem stwierdzić, że w momencie redagowania niniejszej pracy dyplomowej, nie istnieje żadne takie rozwiązanie publicznie dostępne, które spełniałoby w pełni nasze wymagania.

\section{Podział prac}
W naszej pracy dyplomowej można wyodrębnić zadania poszczególnych członków w następujący sposób:
\begin{itemize}
    \item Bartosz Kołakowski:
        \begin{itemize}
            \item Lider grupy, odpowiedzialny za koordynowanie pracy i przydzielanie zadań całemu zespołowi. Zrealizował moduł szyfrowania i deszyfrowania wykorzysywany w logice biznesowej naszego programu. Zaimplementował również uzyskiwanie konsensusu PoS. Zmodyfikował w znacznym stopniu działanie mechanizmów związanych z Blockchainem 
        \end{itemize}
    \item Piotr Noga:
        \begin{itemize}
            \item Zrealizował pozostałe komponenty logiki biznesowej programu oraz połączenie jej z interfejsem graficznym.  
        \end{itemize}
    \item Michał Mróz:
        \begin{itemize}
            \item Zrealizował projektowanie i implementację wyglądu aplikacji oraz połączenie interfejsu graficznego z częścią logiki biznesowej aplikacji.  
        \end{itemize}
    \item Maksym Nowak:
        \begin{itemize}
            \item Zrealizował implementację interfejsu graficznego.  
        \end{itemize}
\end{itemize}